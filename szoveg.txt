
# EMLÉKEK
Már nagyon kicsiként majdnem minden hétvégémet a Mamámnál töltöttem. Az első időkben még testvéremmel Krisztinával aludtunk a Mamánál. Reggeli rutinunk úgy nézett ki, hogy mi még aludtunk tesómmal, a Mama elszaladt gyorsan a boltba reggelinek- , és ebédnek valóért. Mire hazaért, addigra már fent voltunk, és mesét néztünk a televízióban. Ekkor a Mama ugrott is Neki összeütni egy kis reggelit. 

Általában mindig tejbegrízt, vagy tejberizst ettem, illetve ettünk Nála, de amivel sosem tudtam betelni, az a Mama bundáskenyere volt, jó meleg citromos fekete teával. Ekkor még azt sejtette a Mamám, hogy én a tejbepapikért vagyok oda leginkább. Azok is nagyon finomak voltak, és majd megvesztem értük, de a hétvégi bundáskenyeres reggeliknek meg volt a varázsa. A friss bundáskenyér, és a jó meleg citromos tea illata, ekkor Titi a keresztapám is mindig velünk reggelizett. Mindenki elégedetten hagyta el az asztalt.

Kedvenc reggeli rituálénk tesómmal a csigagyűjtögetés volt. Volt egy virágos kert, és volt egy sor növény, amit meghonosítottak az éti csigák. Rengeteget szedtünk össze tesómmal. Volt, hogy 2 teli közepes befőttes üvegnyit. 

- Csirkés sztori xD
Voltak a Mamának, csirkéi, kis csibéi is. Nagyon szerettem őket nézni, sokszor be is mentem a jószágokhoz. Egyszer mikor csak csibéi voltak a Mamának, beakartam hozzájuk menni megsimogatni őket, de olyan tityi-totyi voltam, hogy mire bementem volna hozzájuk, az összes csibe kiszabadult. Először probáltam egyenként visszavinni őket a helyükre, de mikor mentem egy másikért, újra kijött az a csibe is, akit már visszavittem. Egyszerűen nem bírtam velük. Nem tudom, hogy végül szóltam-e a Mamának, vagy a Titinek, avagy sem, de emléeim szerint, nem szólhattam Nekik, hiszen, nem akartam kikapni. Arra sem igazán emlékszem, hogy kikaptam-e, de gondolom nem örültek neki. Kikaptam-e vagy sem, az élet megbűntetett. Ráadásul elég viccesen.
Mivel Mamámnak csirkéi voltak, evidens, hogy azokat le is vágta. Gondolom nem kell bemutatnom, hogy zajlik ilyen vágás. A Mamám mindig lefejezte a tyúkokat, illetve csirkéket. Nagyon sajnáltam szegény állatokat. Ekkor kicsit haragudtam is a Mamára. Gyerekként nem igazán értettem, hogy miért kell szegény jószágokkal ilyet tenni, sem azt, hogy miből is készül az a finom tyúkhúsleves, vagy csirkepörkölt. De mi is volt az élet nagy bűntetése?
Amikor a Mama csirkéket vágott, egy adagot megcsinált, majd bement a házba. Én kíváncsi gyerekként odamentem a vágóhelyre megnézni a szerencsétlen állatokat, mire egyszercsak egy csirke elkezdte csapkodni a szárnyát (fej nélkül), és kergetni kezdett. Ez kisgyerekként borzalmas volt átélni, felnőtt fejjel meg inkább vicces. 

Akárhányszor voltam a Mamámnál, nem volt olyan nap, hogy soha nem szólt volna a rádiójából a -jó ebédhez szóló nóták-. Állandóan azt hallgatta. Ahogy egyre nagyobb gyerek voltam, egyre jobban untam ezeket a nótákat. Ezeket a nótákat, inkább a főzés, illetve ebéd közben hallgatta.

Amikor megfőzte az ebédet, egyből enni kezdtünk. Minden étel forró volt,annyira frissen készültek. Szinte a fazék is izzot a forró levestől. Sokszor mikor vendégségben voltunk a Mamánál, külön díszes edényekbe, vagy hőálló üveg tálalókba tette az asztalra a húslevest, de azokban az edényekben is olyan forró volt a leves, hogy csodálkozom, hogy sok-sok éven keresztül hogy nem repedtek meg a hőtől, ráadásul át lettek szedve. A Mama pedig puszta kézzel tálalta fel a tűzforró húsleveseket.

Ebéd után már a pihenésé volt a főszerep. A Mama a délelőtti főzésektől, én meg a nővérem pedig az állandó szaladgálástól, és játszástól.

- Hajdúszoboszlói káromkodása xD
- Hajdúszoboszlói lángos *.*
- Amikor vigyáztam Rá, mikor beteg volt *.*
- Volt egy kedvenc kréme, amit mindig én szereztem Neki *.*





